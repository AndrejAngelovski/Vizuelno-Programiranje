Класи и наследување (имплементација на Game of Life)
За играта Game of Life
Game of Life

Game of Life, или уште позната како Life, е автомат на клетки пронајден од Британскиот математичар John Horton Conway во 1970.

За играње на играта не се потребни играчи, односно еволуцијата во следната состојба на играта се одредува од нејзината почетна состоба, без притоа да е потребно било каква интеракција од играчот. Единствена интеракција во играта е да се создаде почетна конфигурација и да се гледа како истата еволуира.

WAT

Светот на Game of Life е бесконечен дво-димензионален ортогонален грид од клекти во квадратна форма, при што секоја клетка може да биде во две можни состојби, жива или мртва. Секоја клетка е во интеракција со нејзините осум соседи, кои се распоредени хоризонтално, вертикално или дијагонално соседно. Во секој момент во времето, односно при секоја еволуција на светот се случуваат следните транзиции:

Секоја жива клетка со помалку од два живи соседи умира од ненаселеност.
Секоја жива клетка со два или три живи соседи преживеува до следната генерација.
Секоја жива клетка со повеќе од три живи соседи умира од пренаселеност.
Секоја мртва клетка со точно три живи соседи оживува преку репродукција.
Иницијалната состојба на светот ја претставува почетната еволуција. Секоја наредна генерација се добива со еволуција на претходната и притоа раѓањето и умирањето на клетките се одвива во ист момент. Правилата на играта се применуваат за постојано еволуриање во нова генерација.
